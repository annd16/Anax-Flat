kmom01
-------

##### Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?  

Nej, att jobba i ramverk är helt nytt för mig, har inte hållt på med att bygga webbplatser tidigare, förutom i kursen htmlphp.  

##### Det blev en del nya verktyg i labbmiljön, var de nya för dig eller kände du igen dem?  

XAMPP Apache-servern med PHP fanns installerad sedan tidigare, men de andra verktygen var nya för mig: Composer (pakethanteraren för php), kommandoradsverktyget Make och versionhanteraren Git. (GitHub har jag endast varit inne på för att hämta kursmaterial). YAML ("det läsbara formatet" som används till t ex konfigurationsfiler) fick man på köpet med Anax-Flatinstallationen. Markdown har jag inte heller använt tidigare.
Av alla dessa verktyg/språk är det Markdown och Git/GitHub som känns mest begripligt, även om jag fått kämpa med Git/GitHub och fått reseta/ta bort och börja om från början ett flertal gånger.

##### Hur kändes det att jobba med Anax Flat och bygga din me-sida?  

Vid första anblicken tyckte jag att Anax-Flat strukturen var svår att förstå, men förhoppningsvis har jag nu i alla fall lyckats klura ut så pass mycket att jag kunnat uppfylla kraven för detta kursmoment.
Websiten är väldigt primitiv och har knappt någon design än så länge, men stylandet kommer ju först i nästa kursmoment. Fick ett par valideringsfel och varningar vid den externa HTML5-valideringen, de flesta härrörande från själva anax-flat ramverket. För att kunna åtgärda dessa fick jag inspektera den genererade källkoden och leta en del för att ta reda på från vilka filer dessa kom, och sedan fundera på hur felen/varningarna skulle kunna åtgärdas. En annan sak som jag upptäckte var att regionen 'sidebar right' på testsidan försvunnit efter publicering (syns lokalt). Slutligen när jag skulle inspektera kursmomentet
så fick jag felmeddelande om att design och 'kmom' anax-flat  (som ligger i me-mappen, var ett bra ställe att lägga på enligt övningsexemplet), inte är en giltig kombination, provade då att inpektera me-katalogen men det fungerade inte heller, kopierade då sonika över anax-flat-katalogen till kmom01-mappen och inspekterade där. Den som rättar får gärna tala om hur det är tänkt att man skulle gjort i detta kursmoment och hur man bör göra framöver i följande kursmoment.  


##### Har du några förutfattade meningar, eller kanske en etablerad övertygelse, inom design och användbarhet för webben?

Inte annat än att jag, som de flesta andra, uppskattar en välgjord website, där saker och ting fungerar som förväntat och där man lätt hittar det man söker.  

##### Det fanns videor som kompletterade artiklarna, hjälpte de dig att förstå materialet bättre?  

Videorna i "Kom igång med Git/GitHub" var till hjälp, men jag skulle behövt en som visar hur man installerar och loggar in med hjälp av SSH-nycklar, fick det inte att fungera i Git Bash:en, trots att själva installationen av nycklarna föreföll ha gått bra.
Videoavsnitten om Anax-Flax passade bäst att köras lite i bakgrunden, samtidigt som man följde den skrivna instruktionen. Där var det främst hur man fick till en hyfsad byline, och bildhanteringen som jag hade stor nytta av.
