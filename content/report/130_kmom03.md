kmom03
-------

#####Hur känns det att vara styrd till ett vertikalt grid, hämmande eller stödjande?
Det vertikala gridet tycker jag har varit ett stöd, något man kan "hänga upp" sín design på. Men jag skulle nog egentligen föredragit att ha ett 24-kolumners grid, för att få möjlighet att anpassa designen av hemsidan lite mer, men valde ändå ett 12-kolumners grid denna gången för att inte få alltför många valmöjligheter! Jag kanske uppgraderar gridet senare.

#####Hur känns det att jobba med ett typografiskt horisontellt/baseline grid, ser du någon poäng med det?
Vitsen med det horisontella gridet är inte lika uppenbara för mig, utan känns mer som något som lägger sig i och detaljstyr marginaler, padding och andra avstånd, men att använda sig av ett typografiskt grid ska ju göra en textmassa mer lättläst, och då finns det ju så klart en poäng med att använda det.

#####Har du jobbat med liknande layouttekniker sedan tidigare?
Nej, ingenting alls, så det har ju varit ett lärorikt kursmoment.

#####Du börjar se hur man kan jobba med LESS, kommentarer på det?
Har väl inte använt LESS så där jättemycket ännu, men jag har vid lösandet av uppgifter i javascript-kursen där vi hållit på lite med HTML/CSS (och JS så klart) kommit på mig med att tänka att "vi körde med LESS även här då skulle man nog kunnat göra så här...". Så jag har väl påverkats av LESS-tänket i alla fall.

#####Hur uppfattade du nivån på detta kmom? Svårt, lagom, många nya begrepp?
Kursmomentet har  varit svårt, men jag har haft lite extra hjälp av det material som tillkommit under kursens gång. I arbetet med griden har jag också passat på att uppdatera stilen på hemsidan. Att få till det horisontella gridet, och att få gridet att fungera även responsivt är det som jag lagt ner mest tid på. Har fått ta till en del speciallösningar och det blev rätt många media-queries. Fungerar någorlunda ner till 320px bredd (Iphone 5), eller strax ovanför 200px med lite god vilja. Finns saker som jag skulle velat lösa annorlunda men som det i nuläget inte finns tid för. OBS har inte anpassat testsidan till gridet, resterande sidor (utom den "dolda" bloggsidan som inte finns med i menyn), ser ut att följa gridet någorlunda bra. Har anpassat den typografiska layouten genom att byta ut de fontfamiljer som används som default.
