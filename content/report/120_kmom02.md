kmom02
-------

#### Vad tycker du om LESS så här långt, och det sättet vi jobbar med LESS-moduler i vårt tema?
LESS har jag inte fått någon riktig känsla för ännu, har nog mest använt CSS i mina stylesheets, men jag har testat lite LESS (och CSS)-konstruktioner på testsidan. Modulerna gör att man kan få mer struktur i sin kod och lättare kan återanvända olika delar.

Min regions.less-fil blev så lång att jag lade footer-delen i en separat fil, även testsidan fick en egen fil för de saker som är specifika för denna sida (dvs just nu lite less/css-tester).

#### Hur kändes det att kompilera LESS till CSS, var det något du reflekterade över?
Det var lite "tjatigt" att under hemsidans uppbyggnad köra make-less-kommandot i terminalen (behövde köra detta kommando MÅNGA gånger), men jag vågade mig inte på att installera kompilatorn i webläsaren. Kanske jag gör det inför kmom03. Saknade en del i instruktionen om hur detta går till, t ex  var/i vilken fil ska man klistra in HTML-koden.

#### Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?
Har inte använt Makefiler och make tidigare, vad jag kommer ihåg, om det inte följt med i installationskitet för något program som jag installerat. För som jag förstått det, kan man när man skrivit ett program bifoga en makefil för att underlätta "ihopsättning" och installation av programmet. Make-filen påminner i vissa avseenden om en batch-fil i Windows/MS-dos där man man kan lägga in kommandonsekvenser och köra de i ett svep som om det vore ett program och därmed slippa skriva in de enskilda kommandona var för sig, varje gång dessa ska köras. Make-filen består av en uppsättning regler som innehåller de kommandon som behövs köras för att skapa de önskade målfilerna från befintliga källfiler, make håller också reda på om några filer behöver uppdateras. "Vår" makefil har till största delen använts för att kompilera LESS-filer till minifierade CSS-filer och uppdatera/skriva över de befintliga CSS-filerna. Den har också en regel som uppdaterar normalize.less-filen. Jag kommer nog ha stor nytta av makefiler framöver, mina egna och andras.

#### Fann du nytta i de videor som var kopplade till detta kursmoment?
Ja, det gjorde jag, speciellt de video-avsnitt där det broderades ut lite mer utöver vad som står i den skrivna instruktionen.

Uppskattade artiklarna på webben av Marcotte, Wroblewski respektive LePage som tog upp responsiv design, de gav en väldigt bra bild av vad responsiv design är och hur detta kan uppnås. Mina webb-sidor är en blandning av flytande design och fasta brytpunkter med media-queries.

Tyckte att det var mycket och tänka på i detta kursmoment, stötte på problem flera gånger. För att nämna några saker så tycker jag att det är lite svårt att veta vilka klasser jag kan/borde använda för att ändra vissa egenskaper, finns så många olika i anax-flatstrukturen. Hade också problem med att lägga in en SVG-bildgradient som bakgrundsbild, det fungerade i Chrome men inte i Firefox. Visade sig att det går att göra samma sak i CSS3 - så jag lade in en sådan bakgrundsgradient på testsidan - men valde att lägga en "vanlig" bakgrundsbild på resten av sidorna.  

Det ska bli mycket intressant att se hur det går att anpassa mina webb-sidor till ett gridsystem och vad det gör för skillnad rent utseendemässigt.
